---
layout: default
title: HYTKD - Lisenssit
---
<h1>Lisenssit ja vakuutusturva</h1>
<h4>Miksi, miten ja milloin ostaa lisenssi?</h4>
<p>Voimassa oleva lisenssi on edellytys seuran harjoituksiin ja oman ja muiden seurojen tapahtumiin (vyökokeet, leirit, kilpailut) osallistumiselle. Lisenssin voimassaolo tarkistetaan tapahtumiin ilmoittautumisen yhteydessä. Lisenssit tilataan osoitteesta <a href="http://www.taekwon-do.fi/liitto/lisenssit/">http://www.taekwon-do.fi/liitto/lisenssit/</a>. Lisenssikausi on aina syyskuun alusta elokuun loppuun.</p>

<h4>Vakuutusturva</h4>
<p>Lisenssin yhteydessä ostetaan usein myös urheiluvakuutus, joka kattaa harrastuksen parissa sattuneet tapaturmat. Alla ohjeita (liiton sivuilta) sopivan vakuutuksen valitsemiseksi.</p>

<ol>
	<li><b>Sinulla on jo oma tapaturmavakuutus tai harkitset vielä vakuutuksen ostoa?</b>
	<p>Tällöin oikea valinta on pelkkä Liittolisenssi (32 €). Liittolisenssi ei anna mitään vakuutusturvaa, mutta se oikeuttaa osallistumiseen sekä seurasi harjoituksiin ja vyökokeisiin että Suomen ITF Taekwon-Do ry:n erilaisiin tapahtumiin, kuten vyökokeisiin, kilpailuihin, leireille ja koulutuksiin.</p></li>

	<li><b>Oletko yli 18-vuotias (synt. 2001 tai aiemmin) ja haluat kilpailla?</b>
	<p>Tällöin oikea valinta on A-superlisenssi (265 €). A-superlisenssivakuutus kattaa harjoittelussa ja kilpailuissa sattuneet tapaturmat niin kotimaassa, kuin ulkomailla (katso tarkemmat vakuutusehdot tuoteselosteesta). Suomisportissa ostat ensin liittolisenssin ja vakuutukseksi valitset A-superlisenssin.</p></li>

	<li><b>Oletko yli 18-vuotias (synt. 2001 tai aiemmin), et ole kiinnostunut kilpailusta, mutta harjoittelet aktiivisesti?</b>
	<p>Tällöin oikea valinta on Harrastajalisenssi (149 €). Harrastajalisenssi kattaa sekä kotimaassa että ulkomailla sattuneet tapaturmat harjoittelussa, mutta ei kata kilpailuissa sattuneita tapaturmia, eikä sillä saa osallistua kilpailuihin (katso tarkemmat vakuutusehdot tuoteselosteesta). Suomisportissa ostat ensin liittolisenssin ja vakuutukseksi valitset harrastajalisenssin.</p>
	
	<li><b>Oletko yli 18-vuotias (synt. 2001 tai aiemmin) ja haluat pääosin vain harrastaa, mutta silloin tällöin osallistua johonkin kilpailuun?</b>
	<p>Tällöin oikea valinta on Liittolisenssin ja/tai Harrastajalisenssin lisäksi ostettava, viikon kerrallaan voimassa oleva Kertalisenssi (33 €). Kertalisenssi kattaa harjoittelussa ja kilpailuissa sattuneet tapaturmat niin kotimaassa, kuin ulkomailla (katso tarkemmat vakuutusehdot tuoteselosteesta) ja sen voit ostaa missä vaiheessa kautta tahansa. Kertalisenssin yhteydessä on suoritettava palvelumaksu (2 €).</p>
</ol>